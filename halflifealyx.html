<html>
	<head>
	 <title> 2020 Legsikeresebb Játékai </title>
  <link rel="stylesheet" href="https://maxcdn.bootstrapcdn.com/bootstrap/4.5.2/css/bootstrap.min.css">
  <script src="https://ajax.googleapis.com/ajax/libs/jquery/3.5.1/jquery.min.js"></script>
  <script src="https://cdnjs.cloudflare.com/ajax/libs/popper.js/1.16.0/umd/popper.min.js"></script>
  <script src="https://maxcdn.bootstrapcdn.com/bootstrap/4.5.2/js/bootstrap.min.js"></script>
	</head>
<body>
<div class="row">
<div class="col-xl-3 col-sm-0"></div>
<h1 class="col-xl-6 col-sm-12">Half-Life Alyx</h1>
<div class="col-xl-3 col-sm-0"></div>

<div class="col-xl-1 col-sm-0"></div>
<div class="col-xl-10 col-sm-12">A Half-Life: Alyx egy 2020-ban kiadott belső nézetes VR-játék. Fejlesztője és kiadója a Valve. Története időrendileg a Half-life sorozat első és második részének eseményei között zajlik. Benne a játékos Alyx Vance-t alakítja, aki igyekszik megszerezni a Combine szuperfegyverét. Játéktechnikai újdonsága a tárgyak mozgatására használható gravitációs kesztyű, ami hasonló a Half-Life 2 gravitációs fegyveréhez. Játékmechanikája a Half-Life sztenderd elemeiből (fizikai rejtvények, harc, felfedezés, túlélőhorror) építkezik. Grafikus motorja a Source 2.

</div>
<div class="col-xl-1 col-sm-0"></div>

<div class="col-xl-1 col-sm-0"></div>
<div class="col-xl-10 col-sm-12"><img src="resources/half-lifealyx.jpeg"></div>
<div class="col-xl-1 col-sm-0"></div>

<div class="col-xl-1 col-sm-0"></div>
<div class="col-xl-10 col-sm-12">A 2007-es Episode Two után a sorozathoz újabb rész vagy kiegészítő nem jelent meg, bár voltak cégen belüli fejlesztések. A Valve 2015 körül kezdett el kísérletezni a virtuális valósággal, felismerve a piaci űrt. Első VR-játékuk (The Lab, 2016) tapasztalataira építve több sorozatukat – köztük a Portalt – is megpróbálták átültetni az új környezetbe: végül a Half-Life-ot találták leginkább odavalónak. Az Alyx fejlesztése 2016-ban indult a cég történetének addigi legnagyobb fejlesztői gárdájával. Kiadását eredetileg a Valve Index VR-szemüveg 2019-es megjelenésére időzítették, de utóbb a történet átírása és ezzel a későbbi kiadás mellett döntöttek.

A játék végül 2020 márciusában jelent meg Windowsra, 2020 májusában pedig Linuxra. Játszható a legtöbb PC-kompatibilis VR-szemüveggel. Grafikája, szinkronja, története és hangulata kritikailag dicsért. A virtuális valóság első közönségvonzó alkalmazásának (angolul: killer app) tartják.
 </div>
<div class="col-xl-1 col-sm-0"></div>