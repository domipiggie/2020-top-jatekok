<html>
	<head>
	 <title> 2020 Legsikeresebb Játékai </title>
  <link rel="stylesheet" href="https://maxcdn.bootstrapcdn.com/bootstrap/4.5.2/css/bootstrap.min.css">
  <script src="https://ajax.googleapis.com/ajax/libs/jquery/3.5.1/jquery.min.js"></script>
  <script src="https://cdnjs.cloudflare.com/ajax/libs/popper.js/1.16.0/umd/popper.min.js"></script>
  <script src="https://maxcdn.bootstrapcdn.com/bootstrap/4.5.2/js/bootstrap.min.js"></script>
	</head>
<body>
<div class="row">
<div class="col-xl-3 col-sm-0"></div>
<h1 class="col-xl-6 col-sm-12">Nioh 2</h1>
<div class="col-xl-3 col-sm-0"></div>

<div class="col-xl-1 col-sm-0"></div>
<div class="col-xl-10 col-sm-12">Annak ellenére, hogy mekkora siker lett a From Software Souls-szériája, csak kevés fejlesztőstúdió próbálkozott meg a formula lemásolásával. Egy-egy ötletet szinte minden játék elcsent a Dark Soulsból vagy a Bloodborne-ból, de hasonló felépítésű cím készítésébe, vagy akár a stílus megreformálásába csak kevesen kezdtek bele. A legemlékezetesebb próbálkozás a 2017-ben megjelent Nioh volt, melyet a Ninja Gaiden-sorozatról elhíresült Team Ninja készített el. A csapat elég jól vette az akadályt, és nem csak hogy degradáló lenne a soulsborne-klón jelzőt használni a játékra, de hibái ellenére simán odatehetjük a címet a From Software klasszikusai mellé.</div>
<div class="col-xl-1 col-sm-0"></div>

<div class="col-xl-1 col-sm-0"></div>
<div class="col-xl-10 col-sm-12"><img src="resources/nioh2.jpeg"></div>
<div class="col-xl-1 col-sm-0"></div>

<div class="col-xl-1 col-sm-0"></div>
<div class="col-xl-10 col-sm-12">A Nioh 2 lényegében nem változott, a fejlesztők az elődben bevált ötletekre építkeztek, és ehhez dobtak hozzá pár újítást. Ez egyrészt jó hír, hiszen aki az első játékot imádta és megismerte, hamar otthon fogja érezni magát a folytatásban is. Az első rész azonban közel sem volt tökéletes, a rossz hír pedig a fentiek alapján adja magát: a hiányosságokat sem sikerült pótolni.

Mielőtt azonban bárki mérges komment írására adja a fejét, megnyugtatom az olvasót, a Nioh 2 nem rossz játék, sőt. A harcrendszer továbbra is parádés, és kissé talán bonyolultabb mivolta ellenére könnyebb ráérezni a kaszabolásra, mint a From Software alkotásai esetében. Hamarabb elérjük a flow-élményt, amikor már nem arra koncentrálunk, hogy mit is kellene épp tenni az adott ellenféllel, hanem szinte automatikusan nyomjuk meg a megfelelő gombokat.</div>
<div class="col-xl-1 col-sm-0"></div>
</body>
</html>